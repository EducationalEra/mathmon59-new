<div id="hypercomments_widget" class="js-hypercomments-widget invisible"></div>

1. [Опис ключових змін до проекту оновленої програми](#opus)
2. [Детальна таблиця з коментарями до програм та зворотнім зв’язком модераторів](#table)

#### Опис ключових змін  до проекту оновленої  програми {#opus}

<p>Основним посилом обговорення навчальної програми з математики - була надмірна завантаженість курсу. Оскільки додаткова кількість годин яку просила більшість дописувачів не входила до повноважень робочої групи, було прийнято рішення максимально розвантажити наявний матеріал в межах діючого стандарту.</p>
<p>Також була значна кількість пропозицій, пов'язаних із перенесенням окремих тем між класами. Така перестановка тягне за собою 2 проблеми: відсутність таких тем в уже надрукованих підручниках та потреба робити &ldquo;перехідні&rdquo; варіанти програми для певних класів. В зв'язку із цим суттєвого перенесення тем між класами не відбулось, за вийнятком окремих випадків.</p>
<p>Проаналізовано міжпредметні зв'язки, по можливості переставлено математичний матеріал, що використовується в інших предметах. Зокрема в межах теми переставлено стандартний вигляд числа, що використовується в хімії, тема &ldquo;вектори&rdquo; переставлена на початок курсу 9 класу геометрії, для використання в фізиці.</p>
<p>Робоча група спробувала сформулювати навчальну програму таким чином, щоб підкреслити практичну спрямованість курсу математики. По можливості більшість задач що пропонуються учням для розв'язання мають мати практичний зміст. Для зручності вчителя в кінці кожного класу сформульовано певний перелік тем практичних задач та навчальних проектів, що можуть виконуватись на уроках. Перелік не претендує на повноту, робоча група залюбки розширить його на основі пропозицій другого етапу обговорення.</p>
<p>Зазнала також змін структура програми. перша суттєва зміна - порядок стовпців змістової частини. На перше місце поставлено очікувані результати навчально-пізнавальної діяльності учнів, а не зміст навчального матеріалу необхідний для їх досягнення, щоб підкреслити, що не самі знання є основною метою навчання.</p>
<p>Також зміни стосуються кількості годин на кожну тему. Із всіх класів було прибрано тему повторення. Також орієнтовану кількість годин було замінено на мінімальну. За рахунок цього було виділено суттєву кількість годин резерву, що пропонується розподілити на розгляд вчителя: повторення матеріалу на початку, та/або в кінці року, або на збільшення кількості годин на кожну із вказаних у програмі тем.</p>
<p>Суттєві зміни у змісті</p>
<p>5 клас</p>
<ol>
<li>Введено нове питання &laquo;Координатна чверть&raquo; на запит вчителів інформатики</li>
<li>Зведення дробу до знаменника 10, 100, 1000 &ndash; як підготовка до роботи з відсотками</li>
</ol>
<p>6 клас</p>
<ol>
<li>Вилучено питання &laquo;НСК&raquo;</li>
<li>Намагалися об&rsquo;єднати такі питання, як пропорція, відсотки, масштаб</li>
</ol>
<p>Алгебра</p>
<p>9 клас</p>
<ol>
<li>Переставили тему &laquo;Послідовності, прогресії&raquo; (тепер раніше);</li>
<li>ввели &laquo;Основи комбінаторики, ймовірності, статистики&raquo;, але очікувані результати максимально спростили</li>
</ol>
<p>Геометрія</p>
<p>7 клас</p>
<ol>
<li>Об&rsquo;єднали питання, пов&rsquo;язані з видами кутів (друга тема)</li>
<li>Повернули основні задачі на побудову, але на рівні ознайомлення саме з основними побудовами (без вимагання уміння розв&rsquo;язувати задачі на побудову за допомогою основних задач)</li>
</ol>
<p>8 клас</p>
<ol>
<li>Першою темою йде перенесена з 9 класу тема &laquo;Декартові координати на площині&raquo; (побажання фізиків, інформатиків; встигаємо в алгебрі дати корінь для подальшого вивчення теореми Піфагора та з метою розвантаженя 9 класу)</li>
</ol>
<p>9 клас</p>
<ol>
<li>Тема &laquo;Вектори&raquo; перенесена на початок (побажання фізиків), вилучено питання &laquo;Скалярний добуток&raquo;</li>
<li>Вилучено тему &laquo;Теорем синусів, косинусів. Розв&rsquo;язування трикутників&raquo;</li>
<li>Тема &laquo;Многокутники. Площі многокутників&raquo; перенесена з 8 класу і об&rsquo;єднана з темою &laquo;Правильні многокутники. Довжина кола. Площа круга&raquo;.</li>
<li>Об&rsquo;єднаний і переструктурований навчальний матеріал включений до теми &laquo;Многокутники. Площі&raquo;</li>
<li>Тема &laquo;Геометричні перетворення&raquo; вивчатиметься після теми &laquo;Вектори на площині&raquo;</li>
</ol>
<p>Запрошуємо спільноту до конструктивної критики і професійного обговорення.</p>

#### Детальна таблиця з коментарями до програм та зворотнім зв’язком модераторів{#table}

Для того, щоб детально ознайомитися з врахованими/неврахованими коментарями дописувачів на EdEra під час першого етапу обговорення, перейдіть за посиланням. 
<br>

<center><a href="https://drive.google.com/file/d/0B2LCoyWVMpMSSUhNbnFBSE5jN2c/view?usp=sharing" target="_blank"><button type="button" class="btn btn-primary" aria-haspopup="true" aria-expanded="false">Таблиця з коментарями</button></a></center>

<div class="js-hypercomments-container">
    <a href="http://hypercomments.com" class="hc-link" title="comments widget">comments powered by HyperComments</a>
</div>